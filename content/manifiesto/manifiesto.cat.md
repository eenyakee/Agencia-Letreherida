---
title: Manifest

---
Estem fetes d'històries; hi ha res més humà que tractar de trobar un sentit a allò que ens envolta? Passem els nostres dies escoltant diferents fonts d'informació, veient vídeos, llegint online, consumint posts i publicitat i esperant continguts que ens moguin. Vivim embolicades en paraules, en textos i en guions que, junts, creen el relat de la nostra societat avui en dia. Què diem i com ho diem és tan vital com la imatge i la utilitat d'aquest contingut. A Letraherida som artesanes que treballen amb paraules. Valorem la llengua; és el vehicle per entendre'ns, per crear converses i actuar. Les paraules són tremendament importants si es fan servir bé.

No totes les maneres de dir són iguals.

Nosaltres adaptem la nostra veu a la teva, perquè expliquis el que necessitis com a tu et vingui de gust. L'objectiu, al cap i a la fi, és que puguis comunicar-te; nosaltres t'ho facilitem creant connexions duradores amb la teva audiència. I si no tens clar com explicar alguna cosa, t'ajudem. Tenim estils diferents que es complementen; així, busquem discursos nous, innovadors, creatius, seriosos, corporatius i divertits. T'oferim la possibilitat de conèixer punts de vista que poden ajudar-te a decidir el teu estil de comunicació. A més, podem fer-ho en quatre idiomes.

Només oferim text. I el text és la clau.