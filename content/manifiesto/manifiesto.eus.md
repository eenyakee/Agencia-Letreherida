---
title: Manifestua

---
Istorioz eginik gaude; bada akaso gure inguruan dagoenari zentzua bilatzea baino zerbait gizakiagorik? Egunak pasatzen ditugu informazio iturri desberdinak entzuten, bideoak ikusten, online irakurtzen, iragarkiak kontsumitzen eta barrutik mugituko gaituen hurrengo erakusketari buruz amets egiten. Hitzetan, testuetan eta gidoietan bilduta bizi gara; denak batuz gaur egungo gizartearen istorioa sortzen dute. Zer esaten dugun eta nola esaten dugun, irudiak eta proiektuaren erabilgarritasuna bezain ezinbestekoa dira. Letraheridas-en eskulangileak gara, hitzekin lan egiten dutenak. Hizkuntzari ematen diogu benetako balioa; gure artean ulertzeko, elkarrizketak sortzeko eta ekintzak hasteko erabiltzen dugun garraioa da.

Zerbait adierazteko modu ugari daude; ez da berdina “zozoak beleari ipurbeltz” edo “Molothrus bonariensis-ek Corvus corax-i atzealde iluna dio” esatea. Gure ahotsa zuretzat egokituko dugu, nahi duzuna nahi duzun moduan konta dezazun. Helburua, azken finean, zu komunikatzeko gai izatea da; guk horretan lagunduko dizugu, audientziarekin iraupen luzeko konexio sendoak sortu ditzazun. Eta zerbait nola kontatu argi ez baduzu, hortan ere badugu zer esan. Estilo desberdin baina osagarriak ditugu; horrela, hizkera berritzaileen bila gaude beti, bai sortzaileak, teknikoak, korporatiboak edo umoretsuak. Zure komunikazioarentzat hoberen dena aukeratzeko ikuspuntu desberdinak eskaintzen dizkizugu. Gainera, lau hizkuntzatan lan egin dezakegu.

_Testua bakarrik sortzen dugu. Eta testua da ezinbestekoa._